
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 13.6.2 Oxyfuelbrännare
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>13.6.2 Oxyfuelbrännare</h1>
      			<p>Den specifika mängden rökgas minskar eftersom mindre eller ingen kväve introduceras i förbränningen och <a href="http://www.energihandbok.se/forbranning/" target="_blank">adiabatiska flamtemperaturen</a> stiger. Vidare ökar värmeöverföringen, både den konvektiva och den som sker via strålning.</p>
<p>Att använda rent syre istället för luft (21% O<sub>2</sub>, 78%N<sub>2</sub>, 1% Ar) gör att man undviker att introducera stora mängder kväve i förbränningen. Kvävet har en negativ effekt på värmningen genom att det inte deltar i förbränningsreaktionerna på annat sätt än som en källa till kväveoxider, som energiballast och som broms för reaktion och värmeöverföring. Dessutom kräver förbränning alltid ett visst syre/luftöverskott vilket ytterligare förstärker ballasteffekten av kvävet.</p>
<p>Vid oxyfuel-förbränning tillförs inget gasformigt kväve annat än det som eventuellt finns i bränslet vilket gör att man teoretiskt kan nå mycket låga NOx-utsläpp. För att det ska fungera så även i praktiken är det viktigt att ugnen är tät för att förhindra att luft läcker in i ugnen. Oxyfuel-brännare skiljer sig egentligen inte ifrån en luftbrännare på något annat sätt än att ren syrgas används istället för luft.</p>
<p>Oxyfuel-brännare används för att öka smältkapaciteten i smältverk med elektriska induktionsugnar. Brännaren placeras över ugnen på en arm, som kan flyttas upp och ner (bilden nedan). Tillskottsenergin från oxyfuel-brännaren kan utnyttjas på tre sätt:</p>
<ul>
<li>För att öka smältkapaciteten, vilket ger:
<ul>
<li>ökad mängd smälta.</li>
<li>samma mängd smälta på kortare tid eller genom färre ugnar.</li>
</ul>
</li>
<li>För att bibehålla normal cykeltid, men minska elenergin, vilket medger:
<ul>
<li>att maximala effektuttaget minskar.</li>
<li>att produktionen under strömbegränsningsperioder kan bibehållas.</li>
</ul>
</li>
<li>För att snabbare komma upp till rätt hålltemperatur för stålgjutgodsdetaljer som ska värmebehandlas.</li>
</ul>
<p><img width="400"  height="360" src="http://www.gjuterihandboken.se/media/26723/GOU4_400x360.jpg" alt="Högfrekvent degelugn med oxy-fuelbrännare. Ugnen är försedd med lock för bullerdämpning och för minskning av strålningsförlusterna."/></p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
