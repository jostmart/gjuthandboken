
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 2.2.3 Partning
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>2.2.3 Partning</h1>
      			<p>I många fall kan ett gjutstycke partas på flera olika sätt. Partningen beror inte endast på gjutstyckets form utan även på vald gjutmetod, hur många gjutstycken som skall tillverkas, vilken utrustning gjuteriet har för åtgärder som  formning, kärntillverkning och rensning samt var bearbetade ytor är belägna.</p>
<p>En generell regel är att en rak partlinje bör eftersträvas, vilket kan ses i figur 8 och 9. Om detta inte är möjligt utan bruten partlinje måste användas, medför detta ofta dyrare gods på grund av ökade modell-, kokill-, formverktygs- och tillverkningskostnader. Vid vaxursmältningsmetoden och vid fullformsgjutning har utformningen av partlinjen normalt ingen betydelse även om verktygen måste kunna dras från vaxmodellen respektive polystyrenmodellen.</p>
<p><img width="500"  height="310" src="http://www.gjuterihandboken.se/media/8490/Figur_15_8_500x310.jpg" alt="Figur 8: Exempel på olika partdelningar."/></p>
<p>De svarta ytorna på perspektivbilderna anger funktionsytor. Dessa ytor är lika i de båda utförandealternativen. Utförandet till höger ger genom den raka partlinjen gjuteritekniska fördelar och därigenom lägre kostnader.</p>
<p><img width="500"  height="381" src="http://www.gjuterihandboken.se/media/8491/Figur_15_9_500x381.jpg" alt="Figur 9: Exempel på partlinje vid permanenta verktyg."/></p>
<p>Ett permanent verktyg (för kokill- eller pressgjutning) med rak partlinje är billigare än ett med bruten partlinje. Detta har stor betydelse då verktyget är förhållandevis dyrt att tillverka.</p>
<p>I samband med val av delningsplan bör även närvaron av släppningshindrande vårtor, förstärkningsfjädrar, kylflänsar och liknande beaktas som exemplen i figur 10 och 11 visar.</p>
<p><img width="499"  height="283" src="http://www.gjuterihandboken.se/media/8492/Figur_15_10_499x283.jpg" alt="Figur 10: Utformning av förstärkande ytor för att uppnå släppning."/></p>
<p>Vid partning enligt den vänstra bilden hindrar vårtorna ej dragningen om denna sker parallellt med centrumlinjen. Om partning i stället sker enligt den högra bilden måste vårtornas utformning ändras enligt bilden för att modelldragningen inte skall hindras.</p>
<p><img width="500"  height="395" src="http://www.gjuterihandboken.se/media/8493/Figur_15_11_500x395.jpg" alt="Figur 11: Anpassning av kylfänsar och ribbor för att uppnå släppning."/></p>
<p> </p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
