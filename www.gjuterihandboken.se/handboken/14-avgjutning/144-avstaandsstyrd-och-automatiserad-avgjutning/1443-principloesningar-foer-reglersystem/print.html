
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 14.4.3  Principlösningar för reglersystem
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>14.4.3  Principlösningar för reglersystem</h1>
      			<p>Gjuthastigheten är en funktion av gjutsystemets utformning och den effektiva tryckhöjden det vill säga skillnaden i höjd mellan smältans nivå i gjutskålen och dess övre nivå i formhåligheten. En automatiserad avgjutningsutrustning måste kunna reglera flödet under gjutningen. Om strålympning används måste doseringen kunna följa flödet så att ympning blir jämn. Bilden nedan visar schematiskt tre olika typfall. I bild A är hela formhåligheten i underdelsformen. Den effektiva tryckhöjden liksom flödet är konstant under gjuttiden. Bild B visar fallet när formhåligheten är helt i överdelen. Den effektiva tryckhöjden kommer succesivt att minska under gjutning och därmed även flödet. Bild C illustrerar fallet där formhåligheten finns i båda formhalvorna. Flödet blir konstant fram till dess att underdelen fyllts. Därefter minskar flödet succesivt.</p>
<p><img width="744"  height="293" src="http://www.gjuterihandboken.se/media/9142/9-Reglerfloede_744x293.jpg" alt=" "/></p>
<p>Reglering av avgjuten mängd kan göras enligt följande tre principer:</p>
<ul>
<li>
<p>Formfyllnad (figur a i bilden nedan)</p>
</li>
<li>
<p>Avgjuten vikt (figur b)</p>
</li>
<li>
<p>Gjuttid (figur c)</p>
</li>
</ul>
<p> Även kombinationer mellan dessa principer förekommer.</p>
<p><img width="750"  height="285" src="http://www.gjuterihandboken.se/media/9141/9-9-sammanfogad_750x285.jpg" alt="Principer för reglering av avgjuten mängd smälta."/></p>
<p class="fotnot">a.  Formfyllnad (detektering av järnnivån i separat stiggjut).<br />b.  Avgjuten vikt (via mellanskänk).<br />c.  Gjuttid.</p>
<p class="fotnot"> </p>
<p>Beträffande principen för formfyllnad finns följande två system:</p>
<ul>
<li>
<p>Detektering av järnnivån i separat stiggjut.</p>
</li>
<li>
<p>Detektering av järnnivån i gjutskålen.</p>
</li>
</ul>
<p>Detektering kan ske med fotocell, infrarött ljus, laser eller givare, antingen induktiva eller kapacitiva. Även TV-kamera med bildbehandlingsutrustning förekommer.</p>
<p>När stoppare används regleras gjuthastigheten genom val av diameter på tappstenen samt slaglängd på stopparens lyftning. Vid användning av gjuttärning i snyten avgörs hastigheten av storleken på tappstenen samt smältans nivå i tapprännan. Vid gjutning över läpp bestäms hastigheten av utloppets geometri och tryckhöjden i tapprännan. För gjutsystem med stoppare är det dess avstånd till tärningen (utloppsarean kan således varieras) samt metallens höjd över tärningen som bestämmer avgjutningshastigheten.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
