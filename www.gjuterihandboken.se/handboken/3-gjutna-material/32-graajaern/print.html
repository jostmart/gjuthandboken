
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 3.2 Gråjärn
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>3.2 Gråjärn</h1>
      			<p>Gråjärn används som konstruktionsmaterial inom ett stort område då det har ett relativt lågt pris och många goda sidor till exempel bra gjutbarhet, skärbarhet (korta spånor), värmeledningsförmåga samt bra vibrations- och bullerdämpande egenskaper. Gråjärn har genom åren utvecklats mot allt högre och jämnare hållfasthet.</p>
<p>Användningsområdet är brett med gjutgodsvikter från några gram till flera hundra ton. Det största gråjärnsgjutstycket som gjutits i Sverige är en cylinder (150 ton) till en pappersmaskin. I tabellen nedan ges några exempel på produkter i gråjärn.<span style="font-size: 15px; line-height: 1.5em;"> </span></p>
<p>Utöver de i tabellen nämnda gråjärnen finns två austenitiska gråjärn standardiserade (Austenitiskt gjutjärn, SS-EN 13835:2012), se <a href="../37-austenitiska-gjutjaern.aspx.html" title="3.7 Austenitiska gjutjärn">avsnitt 3.7</a>. Dessa kännetecknas av god korrosionshärdighet och värmebeständighet. Exempel på användningsområden är pumpar, ventiler och bussningar.</p>
<p><em>Tabell: Användningsområden för gråjärn. Standard enligt SS- EN 1561:2011.</em></p>
<table border="1" cellspacing="0" cellpadding="0" style="width: 690px;">
<tbody>
<tr>
<td width="115" valign="top">
<p>SS-EN</p>
</td>
<td width="115" valign="top">
<p>GJL-100</p>
<p>GJL-HB175</p>
</td>
<td width="115" valign="top">
<p>GJL-200</p>
<p>GJL-HB195</p>
</td>
<td width="115" valign="top">
<p>GJL-250</p>
<p>GJL-HB215</p>
</td>
<td width="115" valign="top">
<p>GJL-300</p>
<p>GJL-HB235</p>
</td>
<td width="115" valign="top">
<p>GJL-350</p>
<p>GJL-HB255</p>
</td>
</tr>
<tr>
<td width="115" valign="top">
<p>Huvudsaklig</p>
<p>användning</p>
</td>
<td width="115" valign="top">
<p>Mindre påkänt gods</p>
</td>
<td width="115" valign="top">
<p>Maskingods</p>
</td>
<td width="115" valign="top">
<p>Maskingods</p>
<p>Bilgods</p>
</td>
<td colspan="2" width="230" valign="top">
<p>Maskin- och motorgods med höga hållfasthetskrav</p>
</td>
</tr>
<tr>
<td width="115" valign="top">
<p>Karakteristik:</p>
<p>Brottgräns</p>
<p>(MPa)</p>
<p>Bearbetbarhet</p>
<p>Minsta gjutbara godstjocklek (mm)</p>
</td>
<td width="115" valign="top">
<p> </p>
<p>Min 150</p>
<p> </p>
<p>Utmärkt</p>
<p>2,5</p>
</td>
<td width="115" valign="top">
<p> </p>
<p>Min 200</p>
<p> </p>
<p>God</p>
<p>2,5</p>
</td>
<td width="115" valign="top">
<p> </p>
<p>Min 250</p>
<p> </p>
<p>God</p>
<p>5</p>
</td>
<td width="115" valign="top">
<p> </p>
<p>Min 300</p>
<p> </p>
<p>Relativt god</p>
<p>10</p>
</td>
<td width="115" valign="top">
<p> </p>
<p>Min 350</p>
<p> </p>
<p>Relativt god</p>
<p>10</p>
</td>
</tr>
<tr>
<td width="115" valign="top">
<p>Användning:</p>
<p>Klent gods</p>
<p> </p>
<p> </p>
<p> </p>
<p> </p>
</td>
<td width="115" valign="top">
<p> </p>
<p>Hushållsgods, lock, avloppsrör, kåpor, lättbearbetat maskingods</p>
<p> </p>
</td>
<td width="115" valign="top">
<p> </p>
<p>Små kompressorcylindrar, stativ, inlopps- och avgasrör, lintrummor, delar till transportsystem</p>
<p> </p>
</td>
<td width="115" valign="top">
<p> </p>
<p>Motorblock, kompressorcylindrar, cylinderhuvud, bromstrummor, bromsskivor, ventilhus, kugghjul, växellådshus</p>
<p> </p>
</td>
<td width="115" valign="top">
<p> </p>
<p>Dieselmotorblock, cylinderhuvud, trycktätt gods, kugghjul, remskivor, kopplingar</p>
<p> </p>
<p> </p>
</td>
<td width="115" valign="top">
<p> </p>
<p>Lagerboxar, kam- och kurvskivor</p>
<p> </p>
<p> </p>
<p> </p>
<p> </p>
</td>
</tr>
<tr>
<td width="115" valign="top">
<p>Grovt gods</p>
</td>
<td width="115" valign="top">
<p>Maskingods med höga krav på bearbetbarhet, motvikter</p>
</td>
<td width="115" valign="top">
<p>Maskingods, cylinderfoder, oljecylindrar</p>
</td>
<td width="115" valign="top">
<p>Rotorstommar, turbingods, cylinderhuvud, ventilhus</p>
</td>
<td width="115" valign="top">
<p>Trycktätt maskingods med höga hållfasthetskrav</p>
</td>
<td width="115" valign="top">
<p>Maskingjutgods med högsta krav på hållfasthet</p>
<p> </p>
</td>
</tr>
</tbody>
</table>
<p> </p>
<p>Flera av gråjärnets goda egenskaper hänger samman med dess unika mikrostruktur med stora mängder fritt kol inbäddat som fjällformig grafit i en metallisk grundmassa. Den fjällformade grafiten ger gråjärnet ett gott motstånd mot glidande nötning med liten skärningsrisk. Genom grafitens utbredda och platta form ger den gråjärnet en låg seghet, vilket är negativt ur hållfasthetssynpunkt, men underlättar avlägsnandet av ingjut och matare i gjuteriet.</p>
<p><img width="450"  height="360" src="http://www.gjuterihandboken.se/media/8550/7-5-Graa-fjaellgrafit_450x360.jpg" alt="Gråjärn. Grafiten föreligger i fjällform i en grundmassa av perlit. Etsad i Nital (x100)."/></p>
<p><img width="436" height="191" src="http://www.gjuterihandboken.se/media/9134/7-Fjaellgrafit-i-graajaern.jpg" alt="Fjällgrafiten i gråjärn frilagd från grundmassan. 3-D skiss av Henton Morrogh, BCIRA."/></p>
<p> </p>
<h2>Inverkan av kol, kisel, fosfor, svavel och mangan</h2>
<p>Hållfasthet och hårdhet hos gråjärn bestäms för en viss godsdimension främst av kol och kisel. Diagrammet nedan visar samband mellan brottgränsen och kolekvivalenten.</p>
<p><img width="450"  height="481" src="http://www.gjuterihandboken.se/media/8555/7-10_450x481.jpg" alt="Brottgränsens beroende av kolekvivalenten. Sambandet är baserat på 474 mätvärden från 14 svenska gjuterier i separatgjutna provstavsämne Ø 30 mm.      "/><br /><strong>Kol (C)</strong> är den beståndsdel i gråjärn, som till största del påverkar egenskaperna. Ökande kolhalt ger en minskning av hållfasthet och hårdhet men bättre dämpningsförmåga och bättre värmekapacitet. Ökad kolhalt ger även minskad krympning.<br /><br /><strong>Kisel (Si) </strong>verkar i samma riktning som kol i det avseendet att det är grafitbefrämjande och ökar mängden ferrit i grundmassan. Ökad kiselhalt ger därigenom ett mjukare material trots att kisel genom lösningshärdning av ferriten ger en hårdare och hållfastare ferrit.</p>
<p>Med hjälp av främst kol- och kisel kan gjutjärnets grafitiseringsförmåga regleras i önskad riktning. I princip kräver tunnare gods (= snabbare svalning) högre kol- och kiselhalt, för att undvika partiell utskiljning av cementit, det vill säga hårda ”vita” områden och kantvithet.</p>
<p><strong>Fosfor (P)</strong> bildar i form av Fe<sub>3</sub>P med Fe och Fe<sub>3</sub>C ett ternärt eutektikum som kallas steadit. Detta stelnar först vid 950°C och försvårar möjligheten att göra trycktätt gods. Av denna anledning ska fosforhalten hållas låg i gjutjärn med krav på trycktäthet, t.ex. hydraulikkomponenter. Höga halter av fosfor ger dessutom en försämrad skärbarhet eftersom steaditen är hård.</p>
<p><strong>Mangan (Mn)</strong> och <strong>svavel (S)</strong> förenar sig i gjutjärn och bildar mangansulfid (MnS). Denna verkar kärnbildande vid stelning och gynnar därför ett grått stelnande. Om mangan eller svavel finns i överskott främjas däremot vitt stelnande. Som tumregel används ofta följande samband för val av lägsta manganhalt:</p>
<p>Manganhalt = 1,7xSvavelhalten + 0,4<br /><span class="fotnot">Svavelhalten ligger normalt i intervallet 0,06 – 0,12 procent.</span></p>
<p> </p>
<h2>Egenskapsförbättring genom olika legeringselement</h2>
<p>Gråjärn legeras ofta för att höja  hållfastheten och andra egenskaper (3 och 4). Exempelvis används molybden i syfte att höja hållfastheten vid förhöjd temperatur och minska risken för termisk utmattning. Eftersom molybden är förhållandevis dyrt har det minskat i användning.</p>
<p>Krom är ett alternativ för att höja hållfastheten vid rumstemperatur, men risken för vitt stelnande ökar. Ofta kombineras därför en kromtillsats med koppar, som beroende på tillsats helt eller delvis neutraliserar kroms karbidstabiliserande verkan. Kroms främjande av vitt stelnande kan även reduceras genom en effektiv ympning.</p>
<p>Nedanstående tabell ger ett underlag för legeringsoptimering av gråjärn, med avseende på draghållfasthet vid rumstemperatur och tendensen att stelna vitt (grafitiseringsfaktor).</p>
<p><em>Tabell: Legeringsämnens inverkan på draghållfasthet (MPa) och vitstelnandetendens.      </em>                </p>
<table border="1" cellspacing="0" cellpadding="0">
<tbody>
<tr>
<td width="104" valign="top">
<p>Legerings-ämne</p>
</td>
<td width="94" valign="top">
<p>Max halt (ca)</p>
<p>(%)<sup>1)</sup></p>
</td>
<td width="142" valign="top">
<p>Förändring av R<sub>m</sub> per 1% tillsats<sup>2)</sup> (%)</p>
</td>
<td width="142" valign="top">
<p>Grafitiseringsfaktor per 1% tillsats<sup>3)</sup></p>
</td>
</tr>
<tr>
<td width="104" valign="top">
<p>Mo</p>
<p>Cr</p>
<p>Cu</p>
<p>Mn</p>
<p>Ni</p>
<p>C<sub>ekv</sub></p>
<p>Mo/Cr 1/1<sup>5)</sup></p>
<p>Cr/Cu 7/3<sup>5)</sup></p>
<p>Cr/Cu 1/1<sup>5)</sup></p>
<p>Cr/Cu 3/7<sup>5)</sup></p>
<p>Mo/Cu 7/3<sup>5)</sup></p>
<p>Mo/Cu 1/1<sup>5)</sup></p>
<p>Mo/Cu 3/7<sup>5)</sup></p>
</td>
<td width="94" valign="top">
<p>1</p>
<p>0,5</p>
<p>1,5</p>
<p>1,5</p>
<p>3,0</p>
<p>-</p>
<p>1</p>
<p>0,7</p>
<p>1,0</p>
<p>1,5</p>
<p>1,4</p>
<p>2,0</p>
<p>2,1</p>
<p> </p>
</td>
<td width="142" valign="top">
<p>+40</p>
<p>+20</p>
<p>+8</p>
<p>+10</p>
<p>+10</p>
<p>-20<sup>4)</sup></p>
<p>+30</p>
<p>+16</p>
<p>+14</p>
<p>+12</p>
<p>+30</p>
<p>+24</p>
<p>+18</p>
<p> </p>
</td>
<td width="142" valign="top">
<p>-0,45</p>
<p>-0,90</p>
<p>+0,35</p>
<p>-0,33</p>
<p>+0,25</p>
<p> </p>
<p>-0,68</p>
<p>-0,52</p>
<p>-0,28</p>
<p>-0,02</p>
<p>-0,20</p>
<p>-0,04</p>
<p>+0,10</p>
</td>
</tr>
</tbody>
</table>
<p class="fotnot"><sup>1)    </sup>Max använda halter i undersökningar. I kombinationsfallen har max halter konstruerats utgående från max använda enskilda tillsatser.<br /><sup>2)    </sup>Enligt resultat av bland annat Gjuteriföreningens undersökningar.<br /><sup>3)    </sup>Grafitiseringsfaktor enligt den tidigare engelska forskningsorganisationen BCIRA. <br /> + avser ökande grafitiseringstendens. <br /> – anger ökande vitstelningstendens. Kisel utgör jämförelsebas (1% Si = +1).<br /><sup>4)    </sup>Gäller företrädesvis utgående från ett olegerat gråjärn med R<sub>m</sub> = 250 N/mm<sup>2</sup> (+0,1% (C<sub>ekv</sub>) → - 20 MPa).<br /><sup>5)    </sup>Andel av respektive ämne för 1% tillsats.</p>
<p> </p>
<p>Sambanden mellan aktuell legeringstillsats och förändring av hållfastheten respektive tendensen till vitt stelnande har antagits vara linjära. Vidare har antagits att samtliga effekter är additiva vid tillsats av flera legeringsämnen. I tabellen finns även några kombinationer av krom och molybden samt krom och koppar. Den sistnämnda kombinationen ger goda hållfasthetsförbättringar, samtidigt som ämnena ur synpunkten vittendens neutraliserar varandra helt eller delvis. Angivna tillsatser i kombinationsfallet avser summatillsats.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
