
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 3.4.5 Segjärnsbehandling
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>3.4.5 Segjärnsbehandling</h1>
      			<p>Vanligaste magnesiumbaslegeringen i Sverige är <strong>FeSiMg</strong> med ungefär fem till sex procent magnesium och mindre mängder kalcium och aluminium. Vissa legeringar kan erhållas med mindre mängder cerium och andra sällsynta jordartsmetaller.</p>
<p>För att undvika oönskade reaktionsprodukter med magnesium, till exempel magnesiumsulfid (MgS), skall svavelhalten i basjärnet vid segjärnsbehandlingen vara så låg som möjligt.</p>
<p>Normalt ligger den eftersträvade magnesiumhalten i det färdiga gjutgodset i intervallet 0,03 - 0,06 procent. Det lägsta värdet gäller för snabbt stelnade tunna sektioner. Slutmagnesiumhalten är beroende av den avklingning som sker från avslutad magnesiumbehandling till dess att detaljen gjutits.</p>
<p>För magnesiumtillsatsen och själva segjärnsbehandlingen, finns flera olika metoder tillgängliga. I Sverige är idag de vanligaste metoderna sandwichmetoden och skänklocksmetoden. Vid tillverkning av kompaktgrafitjärn är trådinjektionsmetoden vanligast. Tabellen nedan ger en översikt över vanliga metoder som finns tillgängliga och som förekommer i olika länder.</p>
<p><em>Tabell: Segjärnsbehandlingsmetoder</em></p>
<table border="1" cellspacing="0" cellpadding="0" style="width: 586px;">
<tbody>
<tr>
<td width="180" valign="top">
<p>Metod</p>
</td>
<td width="85" valign="top">
<p>Mg-legering</p>
<p>(% Mg)</p>
</td>
<td width="66" valign="top">
<p align="center">Utbyte</p>
<p align="center">i procent</p>
</td>
<td width="132" valign="top">
<p>Fördelar</p>
</td>
<td width="123" valign="top">
<p>Nackdelar</p>
</td>
</tr>
<tr>
<td width="180" valign="top">
<p><strong>Sandwichmetoden</strong></p>
<p>Smälta hälls i en öppen skänk, i vilken magnesiumlegeringen placerats i en fördjupning i botten skyddad med stålklipp</p>
</td>
<td width="85" valign="top">
<p> </p>
<p>FeSiMg</p>
<p>(5 - 6)</p>
</td>
<td width="66" valign="top">
<p> </p>
<p>40 - 50</p>
</td>
<td width="132" valign="top">
<p> </p>
<p>Enkel. Användbar för olika skänkstorlekar</p>
</td>
<td width="123" valign="top">
<p> </p>
<p>Livlig reaktion. Kraftig rökutveckling. Fordrar basjärn med låg kiselhalt.</p>
</td>
</tr>
<tr>
<td width="180" valign="top">
<p><strong>Skänklocksmetoden</strong></p>
<p>Som Sandwich men med speciellt lock.</p>
</td>
<td width="85" valign="top">
<p class="R3"> </p>
<p>FeSiMg</p>
<p>(5 - 6)</p>
</td>
<td width="66" valign="top">
<p> </p>
<p>50-70</p>
</td>
<td width="132" valign="top">
<p> </p>
<p>Högt utbyte</p>
<p>Mindre slagg</p>
<p>Mindre temperaturförluster. Bra ur arbetsmiljösynpunkt.</p>
</td>
<td width="123" valign="top">
<p> </p>
<p>Locket kräver extra hantering</p>
<p>Fordrar basjärn med låg Si-halt.</p>
</td>
</tr>
<tr>
<td width="180" valign="top">
<p><strong>Gasomröring</strong></p>
<p>Mg-legeringen tillförs badytan. Omrörning sker via porös plugg med Ar eller N (vanligast)</p>
</td>
<td width="85" valign="top">
<p> </p>
<p>FeSiMg</p>
<p>(3 - 10)</p>
<p> </p>
<p> </p>
</td>
<td width="66" valign="top">
<p> </p>
<p>40-50</p>
</td>
<td width="132" valign="top">
<p> </p>
<p>Användbar för avsvavling och uppkolning</p>
</td>
<td width="123" valign="top">
<p> </p>
<p>Stor temperaturförlust</p>
<p>Fordrar basjärn med låg S-halt</p>
</td>
</tr>
<tr>
<td width="180" valign="top">
<p><strong>Dykklocka</strong></p>
<p>Mg-legeringen trycks ner i smältan med hjälp av en dykklocka</p>
</td>
<td width="85" valign="top">
<p> </p>
<p>FeSiMg</p>
<p>(3-10)</p>
<p>Mg-koks <sup>1)</sup> (45)</p>
<p>MgSi(10-30)<sup>2)</sup></p>
<p>Mg</p>
</td>
<td width="66" valign="top">
<p> </p>
<p>50-60</p>
<p> </p>
<p>35-50</p>
<p> </p>
<p>40-50</p>
<p> </p>
<p>40-50</p>
</td>
<td width="132" valign="top">
<p> </p>
<p>Flera olika noduliseringsmedel kan användas</p>
<p>Ingen begränsning i basjärnets Si-halt då Mg-koks och Mg används</p>
</td>
<td width="123" valign="top">
<p> </p>
<p>Stora underhållskostnader</p>
</td>
</tr>
<tr>
<td width="180" valign="top">
<p><strong>Genomströmning</strong></p>
<p>(Flotret, Imconod, Sigmat)</p>
<p>Behandling sker då basjärnet strömmar förbi Mg-legeringen i en speciellt utformad box</p>
</td>
<td width="85" valign="top">
<p> </p>
<p>FeSiMg</p>
<p>(3-5)</p>
<p> </p>
</td>
<td width="66" valign="top">
<p> </p>
<p>40-50</p>
</td>
<td width="132" valign="top">
<p> </p>
<p>Bra arbetsmiljö</p>
</td>
<td width="123" valign="top">
<p> </p>
<p>Licenskostnad.</p>
<p>Fordrar basjärn med låg Si-halt</p>
</td>
</tr>
<tr>
<td width="180" valign="top">
<p><strong>Konverter</strong></p>
<p>Behandling sker med rent magnesium (+GF+) eller FeSiMg (INITEK)</p>
</td>
<td width="85" valign="top">
<p>+GF+:</p>
<p>100 % Mg</p>
<p>INITEK:</p>
<p>FeSiMg</p>
<p>(5-10)</p>
</td>
<td width="66" valign="top">
<p> </p>
<p>50-70</p>
<p> </p>
<p>80-95</p>
</td>
<td width="132" valign="top">
<p> </p>
<p>Basjärn med hög Si-halt och S-halt kan användas (+GF+)</p>
</td>
<td width="123" valign="top">
<p> </p>
<p>Långsam.</p>
<p>Kraftig reaktion (+GF+)</p>
<p> </p>
</td>
</tr>
<tr>
<td width="180" valign="top">
<p><strong>Inmold</strong></p>
<p>Behandling sker då basjärnet strömmar förbi noduliseringsmedlet i en kammare i gjutformen</p>
</td>
<td width="85" valign="top">
<p> </p>
<p>FeSiMg</p>
<p>(5-10)</p>
</td>
<td width="66" valign="top">
<p> </p>
<p>70-85</p>
</td>
<td width="132" valign="top">
<p> </p>
<p>Bra arbetsmiljö</p>
<p>Ingen efterympning</p>
<p>Liten temperaturförlust</p>
<p>Kan automatiseras</p>
</td>
<td width="123" valign="top">
<p> </p>
<p>Kräver noggrann övervakning av S-halt och struktur.</p>
<p>Godsutbytet kan bli lågt.</p>
</td>
</tr>
<tr>
<td width="180" valign="top">
<p><strong>Lansinjektion</strong></p>
<p>Mg-legering i form av pulver tillförs smältan med hjälp av en bärgas (N<sub>2</sub>) och en lans</p>
</td>
<td width="85" valign="top">
<p> </p>
<p>FeSiMg</p>
<p>(5-15)</p>
<p>Mg+grafit</p>
</td>
<td width="66" valign="top">
<p> </p>
<p>50-65</p>
<p> </p>
<p>50-65</p>
</td>
<td width="132" valign="top">
<p> </p>
<p>Kan kombineras med avsvavling, uppkolning etc.</p>
<p>Flexibel för olika behandlingsstorlekar</p>
</td>
<td width="123" valign="top">
<p> </p>
<p>Långsam</p>
<p>Kraftig reaktion</p>
<p>Kostnaden beror på lanslivslängd och pris. Ökade temperaturförluster. Kostnad för utrustning</p>
</td>
</tr>
<tr>
<td width="180" valign="top">
<p><strong>Trådinjektion</strong></p>
<p>Noduliseringsmedlet tillförs smältan via en Mg- innehållande tråd</p>
<p> </p>
</td>
<td width="85" valign="top">
<p> </p>
<p>FeSiMg</p>
<p>(5-15)</p>
<p>MgFe (15)</p>
</td>
<td width="66" valign="top">
<p> </p>
<p>ca 70</p>
<p> </p>
<p>ca 70</p>
</td>
<td width="132" valign="top">
<p> </p>
<p>Segjärn och kompaktgrafitjärn kan framställas direkt vid gjutning. Hög reproducerbarhet.</p>
<p>Bra arbetsmiljö</p>
</td>
<td width="123" valign="top">
<p> </p>
<p>Kraftig reaktion</p>
<p>Extra kostnad för utrustning</p>
</td>
</tr>
</tbody>
</table>
<p class="fotnot"><sup> 1)</sup>  Mg-impregnerad koks<br /><sup>2)</sup>  Järnbriketter med Mg och Si</p>
<p> </p>
<p>De viktigaste faktorerna som påverkar behandlingsresultatet är:</p>
<ul>
<li>Svavelhalten i basjärnet</li>
<li>Typ av kvalitet i tråden (gäller trådmatning)</li>
<li>Geometrin hos behandlingsskänken</li>
<li>Behandlingstemperatur</li>
<li>Matningshastighet/Behandlingstid (gäller trådmatning)</li>
<li>Utformning och placering av behandlingsenheten</li>
</ul>
<p class="brdtext"> </p>
<p class="brdtext">Vid val av behandlingsmetod bör bland annat följande beaktas:</p>
<ul>
<li>Vikt och antal detaljer som skall produceras</li>
<li>Behandlingsstorlek</li>
<li>Tillgängligt golvutrymme</li>
<li>Kapacitetsbehov</li>
<li>Automatiseringsbehov</li>
<li>Smält- och varmhållningsugnar</li>
<li>Fordringar och specifikationer på tillverkad produkt</li>
<li>Miljökrav</li>
<li>Kostnader</li>
</ul>
<p> </p>
<p>De vanligaste metoderna beskrivs i det följande.</p>
<p> </p>
<h2>Sandwichmetoden</h2>
<p>Vid tillverkning av stora tonnage segjärn är Sandwichmetoden (bild 7.33) den vanligaste. Magnesiumlegeringen placeras i botten av skänken och skyddas med fint stålklipp för att fördröja starten på reaktionen. Stålklippsandelen är ungefär två procent av behandlingsmängden. En del av ympmedlet brukar läggas tillsammans med magnesiumlegeringen. Vanligen används magnesiumlegeringar med fem till sex procentmagnesium och resten järn och kisel. Skänkens höjd är vanligen två gånger diametern eller högre.</p>
<p><img width="375"  height="576" src="http://www.gjuterihandboken.se/media/8565/7-20-Sandwich_375x576.jpg" alt="Sandwichmetoden"/></p>
<p> </p>
<h2>Skänklocksmetoden (Tundish Cover)</h2>
<p>Skänklocksmetoden innebär att behandlingen utförs i en skänk med ett speciellt utformat lock. Denna metod är den mest använda vid behandling av segjärn i skänk. Metoden beskrevs första gången 1976 i en QIT bok <em>”Ductile Iron I Production”</em>. Jämfört med sandwichmetoden ger den följande fördelar:</p>
<ul>
<li>Högre magnesiumutbyte</li>
<li>Jämnare magnesiumutbyte</li>
<li>Reducerad slaggbildning</li>
<li>Mindre temperaturförluster</li>
<li>Mindre rök- och ljusutveckling från magnesiumoxid.</li>
<li>Bättre arbetsmiljö <img width="750"  height="540" src="http://www.gjuterihandboken.se/media/8566/7-21-Tundish_750x540.jpg" alt="Behandlingsskänk typ &quot;Tundish Cover&quot; med 500 kg behandlingstorlek."/></li>
</ul>
<p> </p>
<h2>Konverter</h2>
<p>Behandlingskärlet (konvertern) har en cylindrisk form och är vridbart kring en axel (bild 7.35). I botten mot sidoväggen finns en reaktionskammare, som har en öppning genom konverterväggen. I kammaren placeras tackor innehållande 100 procent magnesium. Reaktionen med smältan sker genom de hål som finns i kammaren då konvertern är i vertikalt läge. Relativt höga magnesiumutbyten erhålls. Bassmältan kan tillåtas hålla förhållandevis hög svavel- och kiselhalt. <img width="747"  height="315" src="http://www.gjuterihandboken.se/media/8567/7-22-Konverter_747x315.jpg" alt="Konvertermetoden enligt +GF+."/></p>
<p>Under senare år har en annan typ av konverterteknik utvecklats av Foseco, som heter INITEK. Till denna används en FeSiMg-legering (NODULANT) vid behandlingen. Smältan förbehandlas med cirka 0,4 procent INODEX, som bland annat  innehåller barium. Denna tillsats förbättrar utbytet av magnesium. <img width="750"  height="623" src="http://www.gjuterihandboken.se/media/21284/segjaern-bild736_750x623.jpg" alt="Segjärnsbehandling enligt INITEK-metoden i tre steg (Foseco)."/></p>
<h2>Trådinjektion</h2>
<p>Vid trådinjektion är Mg-legeringen innesluten i en tråd i form av ett rör. Typiska rördiametrar är 9 till 13 millimeter. Tråden levereras fylld med legeringen i rullar ofta innehållande flera tusen meter tråd. Tråden matas med drivna rullar ner i smältan med en styrd hastighet. Leverantörer av tråd för segjärnsbehandling erbjuder normalt en rad olika legeringar, vanligtvis uppbyggda av finkornigt granulat av magnesium eller magnesiumlegeringar. Denna teknik är vanlig vid tillverkning av kompaktgrafitjärn och kombineras då ofta med trådympning.</p>
<p><img width="746"  height="488" src="http://www.gjuterihandboken.se/media/8637/Bild1_746x488.jpg" alt="Segjärnsbehandling med tråd."/></p>
<p>Behandlingsmängden bör vara minst 500 kilo och smältans djup (”järnpelaren”) minst 50 centimeter. Upptill 40 ton är standard att behandla idag. Med ökande behandlingsstorlek ökar magnesiumutbytet. Trådens matningshastighet beror av järnpelarens höjd och smältans temperatur. Hastigheten är normalt 15 – 40 meter i minuter, vilket ger behandlingstider på en halv till två minuter vid 500 till 2000 kilo. Vid stora behandlingsmängder kan man mata in parallella trådar för att inte få för lång behandlingstid.</p>
<p><em>Följande film visar trådinjektion:</em></p>
<p><iframe src="http://www.youtube.com/embed/iuT6JVZnjlQ?rel=0" allowfullscreen="" frameborder="0" height="422" width="750"></iframe></p>
<p> </p>
<h2>Inmold</h2>
<p>Inmoldmetoden skiljer sig från de tidigare beskrivna metoderna genom att behandlingen sker i gjutformen (bild 7.38). Metoden används främst i gjuterier som tillverkar segjärnsgjutgods i långa serier.</p>
<p>En FeSiMg-legering placeras i en reaktionskammare i formen. Att så sker kontrolleras vanligtvis med en fotocell. Metoden uppges ge följande fördelar jämfört med konventionella metoder:</p>
<ul>
<li>Bättre magnesiumutbyte.</li>
<li>Ingen avklingningseffekt.</li>
<li>Mindre tendens till cementitbildning.</li>
<li>Magnesiumhalten kan styras för att passa ett visst gjutstycke.</li>
<li>Bättre arbetsmiljö genom reducerad mängd magnesiumrök.</li>
</ul>
<p>För att fullgott resultat skall uppnås med metoden krävs bland annat korrekt utformat gjutsystem samt en väl avpassad gjuthastighet.</p>
<p><img width="556" height="308" src="http://www.gjuterihandboken.se/media/8568/7-23-inmold.jpg" alt="Inmoldmetoden"/></p>
<h2>Injektionsmetoden</h2>
<p>Ytterligare en teknik för att föra in magnesium i smältan är genom injektion. Detta sker genom att ett pulver som innehåller magnesium förs in i smältan via en speciellt utformad lans. Bärgas är vanligtvis kväve. Metodens användning är okänd.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
