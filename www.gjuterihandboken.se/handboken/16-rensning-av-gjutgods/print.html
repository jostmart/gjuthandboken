
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 16. Rensning av gjutgods
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>16. Rensning av gjutgods</h1>
      			<p>Gjutgodsets rensning eller efterbehandling omfattar flera operationer, som för gjuterierna ofta är besvärliga ur såväl produktionsteknisk som miljömässig synvinkel. Jämfört med utvecklingen inom flera andra avdelningar i gjuterierna har utvecklingen i renserierna gått förhållandevis långsamt. Exempelvis finns numera på marknaden numeriskt styrda automatiska rensningsmaskiner. Vidare ägnar man i gjuterierna allt större intresse åt rensningsförebyggande åtgärder tidigare i produktionen. Som generell regel kan man säga att den bästa rensningsmetoden är den som inte behöver användas, det vill säga när man utvecklar produktionsprocessen för att minska behovet av rensning.</p>
<p>Sådana typer av åtgärder skildras mer ingående i de kapitel som tar upp de specifika momenten i produktionen av gjutgods.</p>
<p>En fortsatt utveckling är att vänta på renseriområdet. Det handlar inte bara om arbetsmiljö utan också om de stora kostnader som härrör till rensningen. Dessa uppgår till 10 - 30 procent av gjutgodsets totala förädlingsvärde. För stålgjutgods kan kostnaderna bli ännu högre.</p>
<p>De operationer, som utförs i gjuteriernas renserier kan indelas i följande sex huvudgrupper:</p>
<p>1.      Borttagning av kvarblivna kärn- och formmassor. Detta behandlas i avsnitten <a href="161-slungrensning.aspx.html" title="16.1 Slungrensning">16.1 (slungrensning)</a>, <a href="162-fristraaleblaestring.aspx.html" title="16.2 Fristråleblästring">16.2 (fristråleblästring)</a> och <a href="163-oevriga-metoder-foer-att-ta-bort-form-och-kaernmassor.aspx.html" title="16.3 Övriga metoder för att ta bort form- och kärnmassor">16.3 (övriga metoder)</a>.</p>
<p>2.      Avlägsnande av ingjut och matare.</p>
<p>3.      Avlägsnande av oavsiktligt tillkommet material, till exempel grader och vissa typer av gjutgodsfel, samt rester efter ingjut och matare.</p>
<p>4.      Lagning, till exempel svetslagning av porer eller sugningar.</p>
<p>5.      Kontroll, värmebehandling och ytbehandling.</p>
<p>6.      Hantering och transport av gods.</p>
<p>Operationerna inom grupperna 4 - 6 är ej  typiskt gjuteritekniska och behandlas därför inte närmare på denna sajt.</p>
<p>Rensning riskerar att påverka den yttre miljön genom utsläpp av stoft. <a href="../20-yttre-miljoe/204-stoft.aspx.html" title="20.4 Stoft">Läs mer om detta i kapitel 20.4.</a>Vid rensning med handhållna verktyg är det viktigt att se över de risker som finns för arbetsmiljön vad gäller vibrationer. <a href="../19-arbetsmiljoe/191-fysiska-faktorer-som-paaverkar-arbetsmiljoen/1912-vibrationer.aspx.html" title="19.1.2 Vibrationer">Läs mer om detta i kapitel 19.1.2. </a></p>
<p> </p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
