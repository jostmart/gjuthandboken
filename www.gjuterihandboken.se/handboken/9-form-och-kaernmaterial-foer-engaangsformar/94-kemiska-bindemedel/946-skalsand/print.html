
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 9.4.6 Skalsand
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>9.4.6 Skalsand</h1>
      			<p>I Tyskland kallas sanden fortfarande Croningsand efter uppfinnaren Johannes Croning . Som härdare används hexametylentetramin (hexamin), som avges i samband med att sanden ”bakas”, det vill säga värms upp till mellan 120 och 140°C. I sanden finns det också tillsatt ett släppningsmedel, oftast kalciumstearat.</p>
<p>Skalsand tillverkas med antingen en ”varm” (30 - 70°C) eller ”het” (120-140°C) process.<br /> I den varma processen blandas sandkornen i en flytande lösning av harts och lösningsmedel. Därefter får lösningsmedlet avdunsta under omrörning. Denna process är i dag inte längre så vanligt.<br />I den heta processen sätts harts (i form av korn eller flingor) till upphettad sand. Hartset smälter, täcker sandkornens ytor och får efter avkylning en fast struktur.</p>
<p>Produktionen av skalsand sker i centrala anläggningar. Skalsanden levereras sedan i färdig form till gjuterierna.</p>
<p>För att tillverka skalsand används vanligtvis kvarts-fältspatssand. Helst bör sanden ha en kornform som är rund eller kantrund. Även ren kvartssand samt kromit- och zirkonsand kan användas.</p>
<p>Det harts som används är novolackharts. Härdaren, hexametylentetramin (hexamin), är en kemisk förening mellan formaldehyd och ammoniak. Då hexaminet vid skaltillverkningen upphettas till över 120°C sönderdelas det i formaldehyd och ammoniak. Formaldehyden reagerar med det på sandkornen befintliga, och delvis smälta, novolackhartset. Det  bildar då tvärbryggor mellan hartsmolekylerna, varvid systemet härdar.</p>
<p>Skalsand levereras i stor utsträckning till gjuterierna i bulkbil. Vid transport av skalsand samt vid lossning av bulkbil måste stor försiktighet iakttagas, så att hartset inte nöts av från sandkornen.</p>
<p>  </p>
<h2>Fördelar</h2>
<ul>
<li>
<p>Kräver ingen utbildning till skillnad från metoderna för Cold box och Epoxi-SO<sub>2</sub>.</p>
</li>
<li>
<p>Sandens flytbarhet.</p>
</li>
<li>
<p>Kärnornas mekaniska och termiska hållfasthet är mycket höga.</p>
</li>
<li>
<p>Varken svavel eller isocyanat förekommer.</p>
</li>
<li>
<p>Bra sönderfall.</p>
</li>
<li>
<p>Kräver inte alltid blackning då bra ytor kan uppnås ändå.</p>
</li>
<li>
<p>Då skalsanden köps färdig i de flesta fall krävs ingen blandningsutrustning.</p>
</li>
<li>
<p>Hantering av lättare kärnor.</p>
</li>
</ul>
<p> </p>
<h2>Nackdelar</h2>
<ul>
<li>
<p>Personalen måste jobba med varma kärnlådor och kärnor.</p>
</li>
<li>
<p>Betydande luktgenerering vid kärntillverkning, avgjutning och avsvalning</p>
</li>
<li>
<p>Gaser vid avgjutning och avsvalning. De problematiska ur arbetsmiljösynpunkt är formaldehyd och kolmonoxid.</p>
</li>
<li>
<p>Risk finns att sanden eventuellt kan börja härda inne i blåshuvudet.</p>
</li>
<li>
<p>Risk för kväverelaterade defekter hos gjutgodset föreligger.</p>
</li>
<li>
<p>Större kostnader för kärnlådor.</p>
</li>
<li>
<p>Betydande miljöbelastning vid deponering av kärnkassationerna.</p>
</li>
<li>
<p>Besvärligare rengöring av kärnlådor.</p>
</li>
</ul>
<p> </p>
<h2>Saker att tänka på</h2>
<ul>
<li>
<p>Undvik om möjligt en ojämn värmefördelning i kärnlådorna. Använd termostatreglerad kärnlådetemperatur.</p>
</li>
<li>
<p>Härdningstemperaturer över 300⁰C bör undvikas.</p>
</li>
<li>
<p>Välj ett kärnlim med låg gasutveckling.</p>
</li>
</ul>
<p>                                          </p>
<h2>Utvecklingstrender</h2>
<p>För att motverka blåsor på känsligt gods i järn och stålgjuterier tillssätts numera också en del resolaktivator vid tillverkningen. Det minskar andelen hexamin vilket medför att kväveinnehållet i den färdiga skalsanden minskar. Det gör i sin tur att det blir färre kväverelaterade defekter på gjutgodset. Denna förändring är även positiv ur luktsynpunkt vid kärntillverkningen.<br />Andra utvecklingar av metoden är annars mest kopplade till miljörelaterade aspekter.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
