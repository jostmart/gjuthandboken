
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 9.1.1 Ren kvartssand
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>9.1.1 Ren kvartssand</h1>
      			<p><img width="750"  height="559" src="http://www.gjuterihandboken.se/media/26750/kvarts1-1024_750x559.jpg" alt="Kvartssand."/></p>
<p> </p>
<p>Kvartsens kemiska formel är SiO<sub>2</sub>. Ren kvarts har en mycket hög smältpunkt, 1 713ºC. Sintrings- eller mjukningstemperaturen är cirka 1 500ºC. Kornformen är oftast rund.<br />De flesta kvartssandstyper, som idag används i gjuterierna, härstammar från naturliga kvartssandsfyndigheter. Vid upphettning från rumstemperatur till smältpunkten genomlöper kvartsen flera omvandlingar under samtidig volymförändring. Den i formmaterialsammanhang mest aktuella och farligaste är övergången från α-kvarts (stabil vid rumstemperatur) till β-kvarts. Vid jämviktsförhållande sker detta vid 575ºC. Denna omvandling är förbunden med en volymökning på cirka 2,4 procent.<br />Detta i förening med kvartsens rent termiska expansion kan i olyckliga fall leda till brott i formväggen och gjutgodsfel, så kallade expansionsskollor, råttsvansar och sprickgrader. De andra ovan nämnda sandtyperna uppvisar inte denna kraftiga volymökning.</p>
<p><img width="747"  height="420" src="http://www.gjuterihandboken.se/media/8876/5-1-Expansionskurvor_747x420.jpg" alt="Termisk expansion som funktion av temperaturen för olika sander."/></p>
<p>Fördelar med kvarts- och kvarts-fältspatssander (<a href="../912-kvarts-faeltspatssand.aspx.html" title="9.1.2 Kvarts-fältspatssand">se avsnitt 9.1.2)</a> är att de är förhållandevis billiga jämfört med olivin-, kromit- och zirkonsander. Vidare kan dessa sander användas i samband med de flesta typer av bindemedel. Genom att kvartsens densitet (2,65 g/cm<sup>3</sup>) är lägre än för de övriga nämnda sandtyperna erhålls även lättare formar och kärnor. En ytterligare fördel är den förhållandevis höga sintringstemperaturen.</p>
<p>En nackdel med kvartssand är, förutom den ovan nämnda språngvisa expansionen, risken att den som hanterar sanden riskerar att drabbas av silikos (stendammlunga). Det är partiklar av ren kvarts i storlekar mellan 1 och 5 μm som vid inandning innebär förhöjd risk för silikos.</p>
<p>Även kvarts-fältspatssander innebär förhöjd risk för silikos men i mindre grad. Tack vare de ventilationstekniska åtgärderna som genomförts i mycket stor omfattning i de svenska gjuterierna så är silikosrisken i det närmaste helt eliminerad.</p>
<p> </p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
