
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 12.2 Gjutning av semisolida metaller
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>12.2 Gjutning av semisolida metaller</h1>
      			<p>Thixomolding är den metod som har störst kommersiell användning idag, men rheocasting är nu (2014) på stark frammarsch medan thixocasting används i mycket begränsad omfattning. I Sverige används idag rheocasting vid ett flertal gjuterier.</p>
<p>Thixometoderna baseras på att en fast metallvärms upp till en viss temperatur för att erhålla önskad mängd fast/smält fas, medan man vid rheocasting kyleren smälta. Det största utmaningen för samtliga SSM-metoder är att lyckas framställa en metall med en önskad och repeterbar fastfasfraktion där den fasta fasen ska vara så globulär (icke-dendritisk) som möjligt. Dessutom bör värmningen/kylningen gå så snabbt som möjligt för att få en god produktivitet och därmed låga kostnader.</p>
<p>Några av fördelarna som kan uppnås vid användning av SSM är:</p>
<ul>
<li>
<p>Låg halt av innestängdluft under formfyllnaden på grund av metallens höga viskositet vilket gynnar en laminär formfyllnad.</p>
</li>
<li>
<p>Låg halt av krympporer då cirka 30 till 50 procent av metallen är i fast fas vid formfyllnaden.</p>
</li>
<li>
<p>Gjutgodset kan ofta värmebehandlas på grund av den låga porhalten. Porer ger i normalfallet upphov till ytblåsor vid värmebehandling</p>
</li>
<li>
<p>Goda mekaniska och termiska egenskaper hos gjutgodset</p>
</li>
<li>
<p>Längre verktygslivslängd på grund av låga gjuttemperaturer och låga formfyllnadshastigheter.</p>
</li>
<li>
<p>Hög geometrisk flexibilitet. Såväl extremt tunnväggiga som tjockväggiga komponenter kan tillverkas, och dessutom ofta med mindre släppningsvinklar än vad som används vid traditionell pressgjutning.</p>
</li>
</ul>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
