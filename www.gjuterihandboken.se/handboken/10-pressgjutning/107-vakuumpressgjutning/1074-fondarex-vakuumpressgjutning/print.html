
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 10.7.4 Fondarex vakuumpressgjutning
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>10.7.4 Fondarex vakuumpressgjutning</h1>
      			<p>Även om alla förutsättningar inte är perfekta (glipor mellan slidkärnorna, otillräcklig formtäthet) är det möjligt att nå ca 700 mbar undertryck (300 mbar absoluttryck) vid slutet av fyllningsfasen förutsatt att en självstängande Fondarex-vakuumventil används. Luft- och gasmängden i formrummet minskas därmed till mindre än en tiondel jämfört med konventionell pressgjutning. Detta medger pressgjutning av delar med lägre insprutningstryck, vilket minskar slitaget på såväl verktyget som på pressgjutmaskinen. På grund av det lägre mottrycket i formhåligheten är det lättare att uppnå extremt korta fylltider vilket är nödvändigt vid gjutning av detaljer med mycket tunna väggsektioner.</p>
<p>Den slutgiltiga vakuumnivån i formhåligheten beror främst på:</p>
<p>• Verktygets planhet och renhet i delningsplanet</p>
<p>• Verktygets renhet i formhåligheten (fukt m m)</p>
<p>Andra faktorer som påverkar vakuumnivån i formhåligheten:</p>
<p>• Den kolvhastighet som används under gjutcykeln</p>
<p>• Måttolerans och slitage mellan kolv och fyllkammare</p>
<p>• Förhållandet mellan vakuumtankens och verktygets volymer</p>
<p>• Vakuumledningen längd och tvärsnitt (motstånd)</p>
<p>• Vakuumventilens storlek (kapacitet)</p>
<p>• Insatsens konstruktion</p>
<p>• Verktygsutrustningens ytbehandling (maskinbearbetad, polerad)</p>
<p>Om alla dessa faktorer ligger på en optimal nivå kan ett slutligt tryck så lågt som 30 mbar skapas i formhåligheten. Praktiska erfarenheter visar att redan vid ett tryck motsvarande hälften av en atmosfär (500 mbar) kan en minskning av porbildningen i komponenten observeras.</p>
<p><span style="color: #3b3939; font-family: freight-sans-pro, sans-serif; font-size: 20px; letter-spacing: 1px;">Fondarex i praktiken</span></p>
<p>Fondarex-systemet består av vakuumpump, slangar samt ventiler.</p>
<p><img width="604" height="445" src="http://www.gjuterihandboken.se/media/40005/Fondarex.jpg" alt="En schematisk ritning av ett Fondarex-vakuumpressgjutningssystem. "/></p>
<p>I Fondarex vakuumsystem är en vakuumventil inbyggd i pressgjutningsverktyget (formen). Denna ventil är ansluten till formens hålighet genom en vakuumkanal. Vakuumventilen (1) är ansluten till vakuumtanken med en vakuumslang via en andra ventil (2) på vakuumtanken. Vakuumpumpen evakuerar luft från tanken vilket skapar en ”vakuumbehållare”.</p>
<p>Genom att öppna vakuumventilen (1) förlängs i praktiken formens hålighet hela vägen till vakuumutrustningens ventil (2). När vakuumventil 2 öppnas (vakuumstart) evakueras luften från formens hålighet ut till vakuumtanken.</p>
<p> </p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
