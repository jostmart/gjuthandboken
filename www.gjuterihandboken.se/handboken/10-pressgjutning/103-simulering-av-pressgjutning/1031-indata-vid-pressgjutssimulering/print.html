
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 10.3.1 Indata vid pressgjutssimulering
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>10.3.1 Indata vid pressgjutssimulering</h1>
      			<p>Nedan listas exempel på olika indata som man kan mata in beroende på hur detaljerad simulering man vill genomföra.</p>
<h2>CAD</h2>
<p>Geometrin läses in i olika filformat varav STL är vanligast. Komponentens geometri är givetvis ett minimum om man ska göra en stelningssimulering. Man kan dessutom läsa in geometri på:</p>
<ul>
<li>tablett, gjutkanal och inlopp</li>
<li>avluftningssystem för evakuering av innesluten luft (se bild och film längre ned).</li>
<li>fyllkammare</li>
<li>pressgjutverktyget med tillhörande kylkanaler, (se bild nedan).</li>
</ul>
<p><img width="375"  height="422" src="http://www.gjuterihandboken.se/media/39993/00_kylkanaler_375x422.jpg" alt="Verktyg med tillhörande kylkanaler."/></p>
<p><img width="375"  height="373" src="http://www.gjuterihandboken.se/media/39992/00_avluftningar_375x373.jpg" alt="Avluftningssystem för evakuering av innesluten luft."/></p>
<p><iframe src="https://player.vimeo.com/video/210247760?portrait=0" webkitallowfullscreen="" mozallowfullscreen="" allowfullscreen="" frameborder="0" height="387" width="750"></iframe></p>
<p> </p>
<h2>Materialdata</h2>
<p>För gjutsimuleringar krävs att man har materialdata som en funktion av temperatur. För att räkna på spänningar i komponent och verktyg krävs mer materialdata än för gjutsimulering. Vanligast förekommande material finns oftast i mjukvarornas materialdatabas. De flesta programmen tillåter även att man modifierar materialdata om det är nödvändigt.</p>
<p> </p>
<h2>Processparametrar</h2>
<p>Pressgjutning är en väldigt komplex tillverkningsmetod med många olika parametrar som påverkar den slutgiltiga komponentens egenskaper. Simulering gör att man på ett snabbt och effektivt sätt kan studera de olika parametrarnas inverkan. Nedan ges exempel på processparametrar som kan matas in:</p>
<ul>
<li>smältatemperatur</li>
<li>gjutflöden</li>
<li>skottkurva</li>
<li>eftermatningstryck</li>
<li>cykeltider</li>
<li>värmeöverföringstal mellan olika komponenter i simuleringen</li>
</ul>
<p> </p>
<h2>Andra effekter att studera</h2>
<p>Andra fenomen som kan studeras med hjälp av simulering är exempelvis effekten av hur långt man har kommit i produktionscykeln. Det tar ett visst antal skott innan temperaturfördelningen i verktyget har stabiliserat sig till ett ’steady state’.</p>
<p>Vid stelning och svalning uppkommer spänningar i materialet på grund av temperaturgradienter och att komponenten inte kan krympa fritt på grund av verktyget. Då komponenten stöts ut ur verktyget kan den slå sig till följd av dessa spänningar. Denna effekt kan studeras och reduceras med hjälp av simulering.</p>
<p>Vid pressgjutning sprayar man släpp/smörjmedel på verktygsytorna mellan skotten som även kyler verktygshalvorna. Det gör att verktyget utsätts för stora temperaturvariationer som sliter på verktyget. Höga temperaturer gör att verktyget expanderar och kylning gör att det drar ihop sig. Dessa töjningsväxlingar gör att sprickor uppstår i verktyget. Även denna effekt kan studeras och reduceras med hjälp av simulering.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
