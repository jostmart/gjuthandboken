
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 8.3.8.1 Exempel 1: Råsandsformningsanläggning med två formmaskiner
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>8.3.8.1 Exempel 1: Råsandsformningsanläggning med två formmaskiner</h1>
      			<p>Brättväxling kan ske i de båda maskinerna utan nämnvärd tidsförlust. Flaskstorleken är 1 000 x 900 x (325 + 325) mm och produktionstakten är cirka 90 formar per timma. Vid tvåskiftsdrift är produktionstakten 15 000 ton grå- och segjärnsgjutgods per år.</p>
<p><img width="742"  height="233" src="http://www.gjuterihandboken.se/media/21178/4-29-SKF-principbild_742x233.jpg" alt="Flaskformningsline (SKF Mekan AB)."/></p>
<p class="fotnot">1.    Formmaskiner<br />2.    Utrustning för vändning av över- och underform<br />3.    Kärniläggningssträcka<br />4.    Utrustning för vändning av överform och hopläggning av över- och underform<br />5.    Avgjutningsstation<br />6.    Kylmagasin<br />7.    Manöverrum</p>
<p> </p>
<p>Råsandsformmassan komprimeras först genom en förskakning och sedan genom samtidig skakning och pressning. Överformen, som formas i den första maskinen, passerar genom den andra maskinen, som tillverkar underformen. På banan efter formmaskinerna matas därför växelvis ut över- och underformar. Partytan är på båda formarna vänd nedåt. I detta läge är således underformen "felvänd".</p>
<p>Formarna förs sedan in i en så kallad "dubbelvändare" där de vänds 180 grader. Man kan nu lägga i kärnorna. Normalt läggs kärnor endast i underformen, men med den valda lösningen är det möjligt att lägga kärnor även i överformen.</p>
<p>Under nästa steg i processen vänds överformen på nytt, varefter formdelarna läggs samman. Sedan skjuts en plåt in under formen och en 1,5 tons vikt placeras på denna. Detta kallas för "viktning" av formen.</p>
<p>De kompletta formarna matas sedan fram till avgjutningsstationen. Efter avgjutningen förs formarna på en bana parallellt med avgjutningssträckan. Vikterna lyfts av varefter formarna matas in i ett kylmagasin, som i denna anläggning omfattar åtta banor.</p>
<p> Med undantag för övervakning, kärniläggning och avgjutning arbetar formningsanläggningen helt automatiskt. I huvudsak är anläggningen hydrauliskt driven och arbetar med ett åttiotal cylindrar. Tre TV-kameror övervakar urslagningen och transportörerna för godset medan en fjärde kamera bevakar avgjutningen.</p>
<p>Anläggningen förses med formmassa från en anknuten sandberedning, kärnor från ett närliggande kärnmakeri och smält järn från ett smältverk i samma byggnad. Det tillverkade gjutgodset matas från urslagningsstationen via skakroster för skiljande av gods och formmassa in i en lång kyltunnel, där godset under transporten till renseriet kyls ner till cirka 80°C med kylluft.</p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
