
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 8.3.7 Kompaktering genom skjut och press
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>8.3.7 Kompaktering genom skjut och press</h1>
      			<p>Under 1960- och 1970-talen utvecklades flera typer av högproduktiva automatiska bullformningsmaskiner. Ett stort antal installerades i de svenska gjuterierna. De vanligaste maskintyperna var Disamatic, Hunter och Matchblowmatic. Den i dagens gjuterier dominerande typen av bullformningsautomater är Disamatic. Den beskrivs i det följande.</p>
<p>Disamatic är en dansk konstruktion som tillverkas av Dansk Industri Syndikat A/S (DISA). När den kom fram på 1960-talet representerade den ett radikalt nytänkande i fråga om formtillverkning i råsand. En väsentlig skillnad gentemot konventionella maskiner är att formningen sker med vertikal part.</p>
<p>Vid Disamatic blåses formmassa med tryckluft uppifrån in i ett rektangulärt formrum, som i ett led begränsas av två modellbrätten av gjutjärn eller stål. Det främre är placerat på en vridbar arm och kan svängas undan. Det andra är placerat på maskinens presscylinder.</p>
<p>En viss förkomprimering erhålls redan vid blåsningen, men den egentliga tätpackningen av formmassan åstadkoms vid den efterföljande pressningen. Presstrycket är i storleksordningen 800 – 1200 kPa. Vid pressningen erhålls formar (bullar) med formrumskontur på båda sidorna.</p>
<p><img width="744"  height="248" src="http://www.gjuterihandboken.se/media/32723/Ny-sammanfogad-4-4-16_744x248.jpg" alt="Arbetsgången i en Disamatic-maskin"/></p>
<p class="fotnot">A: Påfyllning av formmassa. De båda modellbrätten bildar tillsammans med formmassabehållarens botten en låda, i vilken formmassan inblåses.<br />B: Pressning. Den hydrauliska cylindern skjuter det högra modellbrättet mot det vänstra och en komprimering erhålls av formmassan.<br />C: Modelldragning I. Under vibration rör sig det högra modellbrättet sakta från den erhållna sandbullen och därefter vrids armen med modellbrättet uppåt för att lämna plats åt den färdiga bullen.<br />D: Utskjutning av bullen från blåsstationen. Den hydrauliska kolven sätter sig i rörelse och skjuter bullen sakta framåt, så att den kommer i kontakt med raden av tidigare tillverkade bullar. Kolven fortsätter att röra sig till hela raden av bullar har skjutits ett steg framåt.<br />E: Modelldragning II. Under vibration rör sig den hydrauliska kolven sakta tillbaka, varigenom den andra modellplattan frigörs från sandbullen.<br />F: Maskinen i utgångsläge för ny formningscykel. Modellplatta nr 1 har vridits ner och skjuts fram till utgångsläget och den hydrauliska cylindern har också stannat med modellplatta 2 i utgångsläge.</p>
<p> </p>
<p>Kärnsättning kan ske för hand eller med fixtur. I intervallet, när formrummet slutits för blåsning, svänger kärnfixturen in och trycker fast kärnorna i sina lägen på den just utskjutna formen.</p>
<p><img width="746"  height="390" src="http://www.gjuterihandboken.se/media/26835/4-4-17-sammanfogad_746x390.jpg" alt="Kärnsättning i en Disamatic-maskin."/></p>
<p class="fotnot">A: Kärnor placerade i kärnfixtur.<br />B: Kärnfixturen förs in i maskinen.<br />C: Kärnfixturen förs mot formen.<br />D: Kärnfixturen har lämnat kärnorna.<br />E: Kärnfixtur i utgångsläge.</p>
<p> </p>
<p>Bullarna skjuts ut på en bana som har en längd av 11 meter eller mer. Banan måste vara rätlinjig.</p>
<p><img width="746"  height="495" src="http://www.gjuterihandboken.se/media/21177/4-28-Disa_746x495.jpg" alt="Disamatic formingsline."/></p>
<p>Disamaticmaskinen är en mycket produktiv maskin. Vid kärnlöst gods kan man komma ner i cykeltider på cirka 10 sekunder. Maskinen kan förses med utrustning för automatisk kärniläggning. Förses den med automatisk avgjutning  kan den arbeta helt automatiskt.</p>
<p>Följande film visas en Disamaticmaskin i arbete:</p>
<p><iframe src="http://www.youtube.com/embed/u4eEk_5IKas?rel=0" allowfullscreen="" frameborder="0" height="563" width="750"></iframe></p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
