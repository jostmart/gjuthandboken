
<html xmlns="http://www.w3.org/1999/xhtml">
  <head id="ContentPlaceHolderDefault_head"><meta http-equiv="Content-Type" content="text/html; charset=iso-8859-1" /><title>
	Gjuteriteknisk handbok | 20.3 Restprodukter och avfall
</title><meta name="keywords" content="" /><meta name="description" content="" /><link rel="stylesheet" type="text/css" href="http://www.gjuterihandboken.se/css/print.css" /></head>
<body onload="window.print()">
    <div class="MainFrame">
        <div class="TopFrame">
            <div class="LoggaPane">
               Utskrift från gjuterihandboken.se
     		</div>
         </div>
      
     <div class="ContentFrame">
    	<form method="post" action="print.html" id="RunwayMasterForm">
<div class="aspNetHidden">
<input type="hidden" name="__VIEWSTATE" id="__VIEWSTATE" value="/wEPDwUENTM4MWRkjHmz9jwuvg8sg4rQRX4MUqR9xdKbfFo6HIUzndWElvs=" />
</div>

            <div class="ContentPane">
      			<h1>20.3 Restprodukter och avfall</h1>
      			<p>När en vara eller en produkt tillverkas bildas ofta restprodukter. Ett exempel är spån vid ett gjuteri.</p>
<p>Vissa typer av avfall klassas som farligt avfall om de innehåller över en viss mängd av farliga ämnen. Annat avfall, som vissa stoft och oljerester, är alltid farligt avfall.</p>
<p>Gjuteriindustrins sammanlagda mängd av restprodukter uppgår årligen till cirka 300 000 ton. Huvuddelen består av överskottssand och slagg, skrot, spån och stoft.</p>
<p>EU har beslutat om en så kallad avfallshierarki, eller avfallstrappa, som styr hur avfallet bör hanteras. Prioriteringsordningen innebär att man helst ska förebygga avfall, i andra hand återanvända det, i tredje hand återvinna materialet i det och i fjärde hand få ut energiinnehållet och först i sista hand lägga det på deponi.</p>
<p>Ordningen gäller under förutsättning att det är miljömässigt motiverat och ekonomiskt rimligt.</p>
<p>Gjuteribranschen arbetar aktivt med att minska mängden deponerat avfall. Bland annat återvinns överskottssand och gods som inte är prima smälts om tillsammans med återgångsmaterial. </p>
<p>Avfallsmängder och deras miljöbelastning kan minskas ytterligare med hjälp av teknikutveckling eller val av återvinningsvägar. Genom att betrakta avfallet som en potentiell resurs i samhället kan stora vinster genereras såväl miljömässigt som ekonomiskt. De följande avsnitten kommer att behandla de avfall och restmaterial som genereras i gjuteriprocesserna samt hur dessa kan utnyttjas, med fördel inom det egna gjuteriet eller i andra applikationer.</p>
<p>Om materialen skall vara intressanta för gjuteriet eller för en potentiell användare fordras att de hanteras med tanke på att de skall vara en råvara till en annan process. I förlängningen innebär detta att gjuteriet måste kunna leverera en jämn, enhetlig och kvalitetssäkrad produkt på ett sätt som är hanterbart för användaren och uppfyller ställda kvalitetskrav.</p>
<p>De material som av olika orsaker inte kan återvinnas eller återanvändas måste läggas på någon form av deponi. Man skiljer här på deponier för:</p>
<ul>
<li>
<p>inert avfall</p>
</li>
<li>
<p>icke farligt avfall</p>
</li>
<li>
<p>farligt avfall</p>
</li>
</ul>
<p>För att bestämma vilken deponi som ett avfall kan/skall läggas på krävs omfattande analyser av ingående ämnen och laktester. Resultaten jämförs med de gränsvärden som anges i EU-dokument och förordningen om deponering av avfall.</p>
<p>De viktigaste regelverken kring avfall är avfallsförordningen, föreskrifter från Naturvårdsverket och EU:s avfallsdirektiv. Kommunen kan också ha lokala krav. Som avfallsproducent är man skyldig att hålla reda på gällande regler och följa dem.</p>
<p>Nedan följer några grundläggande krav som omfattar alla avfallsproducenter:</p>
<ul>
<li>
<p>Analysera och klassificera avfallet</p>
</li>
<li>
<p>Minimera uppkomsten av avfall</p>
</li>
<li>
<p>Minska farligheten av avfall</p>
</li>
<li>
<p>Hantera och lagra enligt allmänna eller särskilda regler</p>
</li>
<li>
<p>Hålla reda på mängder och typer av avfall som uppkommer i verksamheten</p>
</li>
<li>
<p>Kontrollera att transportör och mottagare av avfall har nödvändiga tillstånd</p>
</li>
</ul>
<p> </p>
            </div>
      	
<div class="aspNetHidden">

	<input type="hidden" name="__VIEWSTATEGENERATOR" id="__VIEWSTATEGENERATOR" value="CA0B0334" />
</div></form>
      </div>
   </div>
</body>
</html> 
